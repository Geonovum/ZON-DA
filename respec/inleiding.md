# Inleiding

Uit de aanbiedingsbrief aan de tweede kamer: Meerjarenvisie Zicht op Nederland, d.d. 12 februari 2024: 

```
Op 6 oktober jl. heb ik u de contourennotitie Nota Ruimte aangeboden. Centraal
hierin staan de te maken keuzes over de inrichting van onze fysieke leefomgeving.
Keuzes die ervoor moeten zorgen dat ook toekomstige generaties verzekerd zijn
van een hoge kwaliteit van leven.

Om tot gedegen en gedragen keuzes te kunnen komen, is het belangrijk om op
zowel lokaal, regionaal als landelijk niveau te beschikken over de juiste informatie.
Dat wil zeggen over op feiten gebaseerd beelden van alle facetten van de fysieke
leefomgeving. In de eerste plaats omdat feiten er toe doen. Zonder een complete
en gezamenlijke informatiepositie kunnen we de opgaven in de fysieke
leefomgeving niet oplossen.

Door ons te baseren op feiten, verkleinen we de kans
op vertragingen en faalkosten als gevolg van verkeerde besluiten. Daardoor kunnen
we het tempo van de wederombouw van Nederland verhogen en de daarmee
gepaard gaande kosten verlagen. In de tweede plaats omdat beelden, denk aan
digitale kaarten of zelfs digitale tweelingen, mensen bij complexe vraagstukken
vaak meer zeggen dan woorden. Ze kunnen een grote bijdrage leveren aan
participatie en aan betere besluitvorming bij gebiedsinrichting.

Daarom is het belangrijk dat we de informatiepositie van burgers, bedrijven en
overheden op het terrein van de fysieke leefomgeving versterken en zorgen voor
een meer datagedreven aanpak van het leggen van ruimtelijke puzzels op
uiteenlopende schaalniveaus.
```

In deze aanbieding staan de elementen die kaderstellend zijn voor de architectuur voor de uitvoering van Zicht op Nederland:
* Inhoudelijk aansluiten op de Nota Ruimte
* De scope is de fysieke leefomgeving
* Aansluiten op de 'opgaven in de fysieke leefomgeving'
* Het realiseren van een complete en gezamenlijke informatiepositie (burgers, bedrijven en overheden)
* Het (kunnen) leveren van beelden
* Het ondersteunen van een meer datagedreven aanpak van de vraagstukken
  
## De fysieke leefomgeving
De fysieke leefomgeving bepaalt de werkingssfeer van de digitale tweeling waar wij het over hebben. Dat betekent dat onze digitale tweelingen over onze fysieke leefomgeving gaan. Een duidelijke afgebakende definitie van de fysieke leefomgeving is er niet. De fysieke leefomgeving is de omgeving, waarin wij als mensen leven, wonen, werken, reizen, recreëren, et cetera. Wij voeren onze activiteiten uit in de fysieke leefomgeving, die bestaat uit allerlei onderdelen: bouwwerken, infrastructuur, water, bodem en ondergrond, lucht, natuur, landbouw, landschappen en cultureel erfgoed. Deze opsomming is natuurlijk niet uitputtend. En soms wordt ook wel over de natuurlijke leefomgeving gesproken als het gaat om onderdelen als lucht, water, bodem en natuur (het milieu). En de door de mens gemaakte objecten horen bij de fysieke leefomgeving. Objecten kunnen statisch zijn, omdat ze langdurig op dezelfde plek staan. Zo vallen bouwwerken (onze woningen, kantoren en fabrieken) en infrastructuur (wegen, kanalen en kabels en leiding) onder de fysieke leefomgeving. Maar ook objecten die meer dynamisch zijn, zoals voertuigen. Maar ook de landbouwgewassen zijn meer dynamisch, omdat ze maar enkele maanden aanwezig zijn; ze komen en gaan. Het wordt hoog dynamisch als we het hebben over de veranderlijkheid van het weer, de stroming van het water of onze eigen verplaatsingen in het dagelijks leven voor het wonen, werken en recreëren. Wij als mensen maken daarmee ook deel uit van de fysieke leefomgeving. Met onze activiteiten in de fysieke leefomgeving maken wij mede diezelfde leefomgeving. Die activiteiten zorgen voor de dynamiek in de leefomgeving.

Onze fysieke leefomgeving is een complex, zich continue aanpassend systeem, dat bestaat uit een aantal deelsystemen die nauw op elkaar inwerken. De fysieke leefomgeving is daarmee een connectie en samenwerking tussen deze deelsystemen. Vaak worden drie deelsystemen benoemd, die te typeren zijn enkele naar gemeenschappelijke inzichten: 
- Economische deelsysteem;
- Natuurlijke deelsysteem; en
- Sociale deelsysteem.

Het economische deelsysteem van de fysieke leefomgeving heeft betrekking op de economische activiteiten en processen in de ruimte, zoals industrie, bouw en handel, de land- en tuinbouw, transport(netwerken), waterwinning, de afvalstromen (en circulaire economie) en niet te vergeten de energiesector. In het natuursysteem vinden de natuurlijke verschijnselen en processen plaats, zoals de natuurgebieden en biodiversiteit, het water(systeem), klimaat en lucht, bodem en ondergrond. Ook wel het ‘milieu’ genoemd. Het sociale systeem, ook wel sociaal-culturele systeem, bestaat uit de sociale aspecten en interacties in de fysieke leefomgeving. Denk daarbij aan huisvesting (de woningen), het zorgsysteem (zorgcentra, ziekenhuizen, verzorgingshuizen), het onderwijs (scholen en universiteiten), de voorzieningen voor sport, cultuur en recreatie en natuurlijk de openbare ruimte. Ook ons ruimtelijk gedrag valt hieronder.

Deze drie deelsystemen tonen een grote overeenkomst met het 3P-model van duurzame ontwikkeling, nl. People-Profit-Planet. De combinatie van mensen, milieu, en winst maken dient in harmonie te zijn. Wanneer dit niet zo is, zullen de andere elementen hieronder lijden. Wanneer bijvoorbeeld winst maken te veel prioriteit krijgt, zullen mens en milieu hieronder leiden, bijvoorbeeld via de uitstoot van gevaarlijke stoffen (effect op de volksgezondheid) of door achteruitgang van biodiversiteit. Het woord ‘profit’ is inmiddels vervangen door ‘prosperity’ oftewel welvaart. Naast economisch gewin dient ook de maatschappelijke winst in de afwegingen mee te worden genomen. Zo dienen ook de drie deelsystemen van de fysieke leefomgeving in evenwicht te zijn. En ook hier speelt welvaart een toenemende rol. Het concept van het ‘brede welvaart denken’ staat daarbij steeds meer centraal; “Brede welvaart gaat over de welvaart en welzijn van individuele mensen. Dat wil zeggen: de kwaliteit van leven in het hier en nu en hoe zich dat verhoudt tot latere generaties of die van mensen elders in de wereld.”. Door brede welvaart te hanteren als uitgangspunt voor het afwegen van belangen bij ontwikkelingen en veranderingen in de fysieke leefomgeving, kunnen ook de afwegingen tussen de sociaal-culturele, natuurlijke en economische deelsystemen van de fysieke leefomgeving worden meegenomen. 

## Baseren op feiten: een datagedreven aanpak
Bij datagedreven werken bepalen de (ruwe) data de richting waar de organisatie opgaat, niet vooraf geformuleerde verwachtingen of doelstellingen. Het is duidelijk dat deze 'feiten' hoge eisen stellen aan de data.

Voor datagedreven werken worden moderne, vaak complexe tools ingezet, zoals modellen, Digital Twins, Large Language Models. Deze tools vereisen vergaande, snelle toegang tot goed gedefinieerde data.

Eisen die datagedreven werken stelt:
* Snelle toegang tot data, in wisselende hoeveelheden
* Goede vindbaarheid van data
* Goed gedefinieerde data
* Bekende (liefst hoge) kwaliteit van data

Een afgeleide eis is dat het stelsel kan blijven aansluiten op opkomende technologische sprongen. AI, Digital Twins en Natuurlijke Taal modellen worden hierboven al genoemd, maar ook andere (technische) sprongen, zoals quantum computing, moeten tijdig kunnen worden geïmplementeerd of op worden aangesloten. Deze wendbaarheid is een belangrijke ontwerpfactor, niet alleen technisch maar ook organisatorisch ('governance').

## Een 'Dataspace Fysieke Leefomgeving' - DSFL
Gegevens uitwisselen die gaan over de fysieke leefomgeving is een brede scope. Als je daar ook nog het ‘aansluiten op maatschappelijke vraagstukken, nu en in de toekomst’ bij optelt, wordt de potentiële scope nog breder. Een dergelijk brede scope is niet te vangen in een enkelvoudig ‘systeem’ of ‘platform’. De oplossing ligt in een stelsel van semi-autonoom optredende bronnen en afnemers, waarbij iedereen zich zodanig gedraagt dat er een samenhangend stelsel ontstaat, met een hoge mate van flexibiliteit en decentralisatie. Dit wordt 'federatief datadelen' genoemd. Federatief datadelen is de tegenhanger van het traditioneel, commercieel gevoelig platformdenken.

Zo'n federatief stelsel van afspraken, zowel organisatorisch, semantisch als informatie-technisch, is een complex geheel. Daarvoor is een robuuste, uitbreidbare en toekomstvaste architectuur nodig. Gelukkig bestaan er, ook gepropageerd door de EU, een aantal belangrijke initiatieven om deze afspraken te ordenen en te standaardiseren. De stelsels die in deze context ontstaan worden 'dataspaces' genoemd.

Het aantal potentiële databronnen in DSFL is groot en afkomstig van een groot aantal publieke en private partijen. Dat gegeven maakt een decentrale oplossing voor de DSFL een voor de hand liggende, zo niet noodzakelijke keuze (of je zou alle bronnen moeten nationaliseren). De kunst is om deze bronnen in samenhang te kunnen ontsluiten. Daarom moeten de aangesloten zich houden aan strikte regels om de samenhang en kwaliteit van de dienstverlening binnen DSFL/NDFL te kunnen garanderen. Een aantal ondersteunende zaken voor de aangesloten partijen worden in de dataspace uit handen genomen door centrale componenten. De Overheid is stelselverantwoordelijke voor de DSFL/NDFL, en daarmee facilitator, regelgever en handhaver. Tevens is de Overheid opdrachtgever voor het beheer van de centrale componenten. 

De eisen die Zicht op Nederland stelt aan de ontsluiting van de informatie komen overeen met de doelstellingen waarvoor dataspaces worden ontworpen. Daarnaast is er op het gebied van Geo-informatie reeds een functionerend 'stelsel van Geo-basisregistraties' waarbij meerdere partijen aangesloten zijn, ieder met een bepaalde autonomie op het vlak van bijvoorbeeld governance en ontwikkeltempo. Een federatief stelsel (dataspace) is geschikter om gezamenlijk vooruit te komen dan het ontwikkelen van een gezamenlijk 'systeem' of 'platform'.
> De architectuur die nodig is om de doelen van Zicht op Nederland te halen, wordt ontworpen als een dataspace en wordt de Dataspace Fysieke Leefomgeving genoemd - DSFL.

> De keuze voor federatief datadelen (en daarmee voor het doen ontstaan van DSFL) sluit aan op de strategie van de nederlandse overheid:
>* De Interbestuurlijke Datastrategie (IBDS)
>* De ontwikkeling van gezamenlijke afspraken over het bouwen van federatieve datastelsels onder overheidsbrede afspraken, het 'Federatief Datastelsel' (FDS)
>* De Nederlandse Datastrategie (NDS)

Op het niveau van de EU zijn/worden een aantal architecturen voor dataspaces ontwikkeld. Aansluiten op deze ontwikkelingen is een beetje een bewegend doel, maar kan via stevige oplijning via FDS worden bewerkstelligd.

> De governance van het geheel ('de federatie') kan synchroon aan het stelsel van basisregistraties worden ingericht, dus via het GI-beraad, waarbij de regie op de samenwerking is belegd bij het Ministerie van VRO.

## Uitgangspunten en samenhang met andere initiatieven
DSFL bestaat uit een ‘federatie’ van spelers die gegevens delen over de fysieke leefomgeving. Er bestaan ook andere domeinen, zoals het Sociaal domein en het Zorgdomein. In samenspel met in FDS ontwikkelde principes kan DSFL federeren met elk ander domein dat ook deze regels en standaarden hanteert. Dit is een belabgrijk onderdeel van de Interbestuurlijke DataStrategie (IBDS). Er ontstaat een ‘gefedereerd stelsel van gefedereerde stelsels’, waarin elk stelsel zijn eigen specialisme dekt. Voor de 'eindgebruiker' is dit een uniform bevraagbaar landschap met in theorie letterlijk oneindige mogelijkheden. 

Zoals reeds gezegd sluit DSFL zoveel mogelijk aan op bestaande afspraken, initiatieven, standaarden en (eventueel centraal ontwikkelde) componenten. Er worden voor DSFL zo min mogelijk nieuwe dingen ontwikkeld.

> DSFL ontstaat dus en wordt niet ‘gebouwd’; het ontstaat door ‘bouw’ bij aangesloten stakeholders. DSFL kan gezien worden als een uitbreiding of een vernieuwde versie van het Stelsel van Geo-Basisregistraties. Er hoeft geen nieuw governance-model te worden bedacht. Het bestaande GI-Beraad kan d.m.v. een gezamenlijk ontwikkel-portfolio DSFL in stappen laten ontstaan, er is geen 'big bang' scenario.

* Overheid, bedrijfsleven en ‘eenieder’ zowel aan de bron-kant als aan de gebruikers-kant
* Private en publieke data
* Open en toegangsbeperkte data
* Combineren van geo- en niet-geo informatie

<a>NGII</a>:
- Stelsel van (Geo-)Basisregistraties
- <a>PDOK</a>
- <a>NGR</a> (metadata)

Samenhang:
- DisGEO (met name de relatie met SOR) <is DisGEO vastgesteld? Zou juni 2021 gebeurd moeten zijn>
- DGDOO
- Andere dataspace-initiatieven of soortgelijk
  - DSO
  - DMI
  - DSGO
- Zicht op Nederland: Datafundament
- Zicht op Nederland: Digital Twins

<Scope: andere registraties?>

## De referentie-architecturen: OpenDEI, FDS
Overkoepelend: OpenDEI/DSSC, inclusief plaatje architectuurstack OpenDEI/DSSC . Ook al komen geografie en Ruimtelijke Ordening als zodanig niet voor in de lijst van voorziene dataspaces van DSSC – vanwege het feit dat daar vooral naar industrieën is gekeken en niet naar overheden op zichzelf).

> Voor de stelselfuncties in DSFL geldt de referentie-architectuur zoals FDS die gebruikt:
<plaatje stelselfuncties FDS>

Voor de indeling van de FDS stelselfuncties is gebruik gemaakt van twee Europese achitectuurraamwerken:
- Het (new) European Interoperability Framework (EIF) wat betreft het onderkennen van de 4 dimensies (‘layers’) van interoperabiliteit: technische interoperabiliteit, semantische interoperabiliteit, organisatorische interoperabiliteit en juridische (‘legal’) interoperabiliteit.
- het bouwstenenmodel van OPENDEI.

Hierbij is het OPENDEI model toegepast voor de opdeling van de technische stelselfuncties. Voor de organisatorische stelselfuncties is een eigen structuur toegepast omdat in het OPENDEI model de organisatorische en juridische interoperabiliteitsdimensies uit het EIF niet zijn uitgewerkt. Daarbij is de opdeling in coördinerende en faciliterende organisatorische stelselfuncties ontleend aan de stelselarchitectuur van het stelsel van basisregistraties, de voorganger (en startpunt van het ontstaan) van Zicht op Nederland. 

> De doelarchitectuur van ZoN en daarme de architectuur van DSFL richt zich op de technische stelselfuncties. Uitgangspunt is om de organisatorische stelselfuncties zo min mogelijk te raken door deze in eerste instantie (dus voor de scope van deze architectuur) te beleggen in het huidige Stelsel van Basisregistraties.  

FDS kent een aantal beperkingen in de scope waardoor DSFL een aantal eigen keuzes moet maken:
* FDS kent geen waardeketen, waardoor features als 'combineren van geo- en niet-geo informatie' en 'aansluiten op Digital Twins' niet expliciet worden ondersteund
* FDS levert (dus) geen ondersteunende componenten, waardoor hiervoor altijd expliciete keuzes moeten worden gemaakt binnen DSFL
* FDS beperkt zich tot de uitwisseling van openbare gegevens tussen overheidspartijen. Het regelen van meer granulaire toegang - zowel op organisatie-/rol-/persoonsniveau als op 'niveau van openbaarheid' valt dus binnen de specifieke architectuur van DSFL

> DSFL maakt expliciet eigen afspraken naast FDS voor de ondersteuning van de waardeketen (zowel in standaarden/richtlijnen als componenten), andere componenten voor diverse stelselfuncties en voor het regelen van granulaire toegang tot gegevens in het stelsel

## Wettelijk kader
<Marjolein vragen, kort bondig stukje>


<verbinding met datawaardeketen met plaatje>



